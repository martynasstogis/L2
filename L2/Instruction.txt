Duomenų ir išvesties failai nurodomi meniu „Failas“ punktu „Pradiniai failai“ ir pradiniai duomenys išvedami į programos pagrindinį teksto langą. Į langelius „Minimalus stažas“ ir aukščiau esantį „Maksimali alga“ įvedus reikalavimus darbuotojams ir paspaudus mygtuką „Įvesti reikalavimus“ į programos pagrindinį teksto langą išvedama, kurioje biržoje yra daugiau tinkamų darbuotojų.
Paspaudus mygtuką „Formuoti naują sąrašą“ tinkamų darbuotojų sąrašas suformuojamas, surikiuojamas ir išvedamas į programos pagrindinį teksto langą. Norint papildomai mažinti algą, tai galima padaryti į žemiau esantį langelį „Maksimali alga“ įvedus naują algą ir paspaudus „Šalinti netinkamus“. Naujais darbuotojais papildyti sąrašą galima paspaudus mygtuką „Papildyti“ ir pasirinkus papildomą biržos duomenų failą. Mygtukas „Išsaugoti ir baigti“ įrašo tinkamų darbuotojų sąrašą į .csv failą ir išjungia programą.
